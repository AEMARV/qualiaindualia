و ما گمگشتگان بیایبانیم
به نعره به خنده در می نوردیم
و مقصد به اصل و وصل
و شنیدی سرود ما
مسطور به سکوت شبان

اینجا انجاست
که آب ز خاک به رنگ آینه زند بیرون
اینجا انجاست 
که بازتاب نفس نمی شود پیدا
اینجا آنجاست که جز آه شب نیست هیچ نوا
اینجا آنجاست
که تنها لا یتناهی، هست تعداد نهایت ها

و ما سرگردانان شبیم
قدم ها 
گاه سست
گاه رمین
هل داده به شنها
به نعره به خنده
گام به گام
به شن به شن
به شب
به شب
بیابندگان روح این صحرا

شنیدی سرود جنون ما
ما ملعبه ی ستاره گانیم و رمل و اسطرلاب
شگون به شگون
و رمز به رمز
مسحور خیال و مسطور به غبار 
و به جوی جنون که در ماست روان
جوییده ایم ماسه به ماسه،
آینه به آینه.
به استسقا

دل داده ایم به جام و به داد و به باده
سر به ستاره کشیدگان، ما مجانین بیابان
می بینیم رنگ گیاه به کور رنگ خیال
می بوییم به آهنگ عطش‌‌‌ عطر آبی آب
و به جنونی که بر ما بود روا
باید که بیابیم کیمیای بیابان



